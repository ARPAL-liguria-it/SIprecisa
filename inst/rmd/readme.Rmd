---
title: "Leggimi"
author: "Andrea Bazzano"
date: "2023-03-29"
output: html_document
---
## SIprecisa

Il software SIprecisa è stato sviluppato per ARPAL allo scopo di determinare
parametri prestazionali di precisione e giustezza per serie di misure indipendenti
e coppie di misure indipendenti.

Il software permette di sottoporre a test sequenziali più di un analita, riassumendo
i risultati in un unico report in formato pdf.

#### Cosa può fare SIprecisa?
* ottenere statistiche di base sulle serie di valori;
* effettuare un test di normalità (Shapiro-Wilk) sulle serie di valori;
* identificare la presenza di potenziali valori anomali mediante il test _genaralised extreme studentized deviate_ (GESD);
* escludere manualmente i valori potenzialmente anomali;

* calcolare i parametri prestazionali di precisione;
* calcoare i parametri prestazionali di giustezza;
* identificare la presenza di bias ( $t$-test o calcolo dell' $E_n$ );
* esportare i risultati in un report .pdf.

#### Di cosa ha bisogno SIprecisa?
Un file .csv con il punto (.) come separatore decimale e la virgola (,) come 
separatore di campo, oppure con la virgola (,) come separatore decimale e il punto
e virgola (;) come separatore di campo.
Ogni colonna presente nel file deve avere un'intestazione testuale ma il numero
e la tipologia di colonne dipende dallo scopo:

<details>
<summary> se vuoi determinare i parametri di prestazione di precisione e giustezza a partire da una serie di misure, clicca qui </summary>
Ti servirà organizzare il file con:

  * una colonna testuale con i nomi degli analiti di interesse;
  * una colonna numerica con i valori delle misure.
  
Servono almeno 6 valori, fino a un massimo di 30 valori per ogni analita.

Inoltre, per il calcolo dei parametri di prestazione di giustezza, si dovranno inserire:
  * il valore di riferimento;
  * l'incertezza estesa del valore di riferimento, se nota e diversa da zero.
</details>

<details>
<summary> se vuoi determinare i parametri di prestazione di precisione a partire
da una serie di misure in doppio, clicca qui </summary>

Ti servirà organizzare il file con:
  * una colonna testuale con i nomi degli analiti di interesse;
  * una colonna numerica con i valori delle prime misure;
  * una colonna numerica con i valori delle seconde misure.
  
Servono almeno 8 coppie di valori, fino a un massimo di 30 valori per ogni analita.
</details>

<details>
<summary> se vuoi stimare i parametri di prestazione di giustezza a partire da una singola misura,
clicca qui </summary>

Ti servirà organizzare il file con:
  * una colonna testuale con i nomi degli analiti di interesse;
  * una colonna numerica con il valore della misura;
  * una colonna numerica con l'incertezza estesa della misura.
  
Può essere presente una sola misura per analita.
    
Inoltre, nel corso del calcolo dei parametri di prestazione, si dovranno fornire:
  * il valore di riferimento;
  * l'incertezza estesa del valore di riferimento, se nota e diversa da zero.
</details>
<br>


#### Come sono stati scelti i test di SIprecisa?

Il test per verificare la normalità di una serie di dati è stato implementato utilizzando
la funzione `shapiro.test` della libreria `stats` del software R.
L'implementazione risulta coerente con quanto riportato nella norma ISO 5479:1997 e in grado
di replicare i risultati contenuti nell'esempio 1 della sezione 4 (pag. 606) dell'articolo 
Shapiro, S. S. e Wilk, M. B. (1965).
_An analysis of variance test for normality (complete samples)_,
Biometrika, *52*, 3 and 2. doi: [10.2307/2333709](https://doi.org/10.2307/2333709)

Il test _generalized extreme studentized deviate_ (GESD) per l'identificazione dei valori anomali è
stato implementato sulla base del paragrafo 4.3 e dell'Annex A della norma UNI ISO 16269-4:2019.
Il test è stato in grado di replicare i risultati riportati come esempio nella medesima norma (pag. 15).

I test per il confronto tra due medie e tra una media e un valore noto sono stati implementati
utilizzando la funzione `t.test` della libreria `stats` del software R.
L'implementazione risulta coerente e in grado di replicare i risultati riportati nella norma
UNI ISO 2854:1988 (prospetti B', C' e D').

Il test per il confronto di due valori dotati di incertezza estesa, il calcolo dell' $E_n$ è
stato implementato sulla base di quanto riportato nella norma ISO 13528:2022, al paragrafo 9.7.
Il calcolo implementato è stato in grado di replicare i risultati riportati nella sezione
E.4. della medesima norma.

I parametri di prestazione di precisione e giustezza sono stati calcolati in conformità
alle definizioni fornite dalla guida 
[Eurachem - The fitness for purpose of analytical methods](https://www.eurachem.org/images/stories/Guides/pdf/MV_guide_2nd_ed_EN.pdf).
E.4. della medesima norma.

#### Come funziona SIprecisa?
L'applicazione è suddivisa in quattro schede con cui l'utente deve interagire in sequenza.
Ogni scheda possiede un pulsante _Avanti_ posizionato in basso a sinistra, una volta cliccato
su di esso e confermata la propria scelta, l'utente non potrà tornare indietro.

<details>
<summary> Dalla scheda <b>Scopo</b>, clicca qui </summary>

  1. selezionare una delle opzioni disponibili;
  2. leggere le istruzioni nella parte a destra dello schermo;
  3. cliccare su _Avanti_ e confermare la propria scelta.
  
</details>

<details>
<summary> Dalla scheda <b>Dati</b>, clicca qui </summary>

  1. leggere le istruzioni nella parte destra dello schermo;
  2. caricare il file .csv;
  3. controllare e selezionare le variabili di interesse nei menù a tendina;
  4. cliccare su _Avanti_ e confermare la propria scelta.
  
</details>

<details>
<summary> Dalla scheda <b>Stime</b>, clicca qui </summary>

  1. leggere le istruzioni nella parte a destra dello schermo;
  2. selezionare il parametro di interesse;
  3. digitare le unità di misura;
  4. digitare le eventuali altre informazioni richieste e, se presente, cliccare _Calcola_;
  5. specificare il livello di confidenza desiderato per il calcolo delle prestazioni e l'esecuzione        dei test;
  6. visualizzare il grafici e le statistiche di base;
  7. eventualmente rimuovere dei punti cliccando su di essi;
  8. visualizzare i risultati spostandosi tra le schede nella parte destra dello schermo;
  9. cliccare su _Salva_ per salvare il risultato;
  10. ripetere i punti dal 2. al 9. per tutti gli analiti di interesse;
  11. cliccare su _Avanti_ e confermare la propria scelta.
  
Nel caso si voglia modificare un risultato già salvato:

  1. accedere al menù a tendina in alto;
  2. selezionare il parametro di interesse;
  3. cliccare su _Cancella_;
  4. fare le modifiche volute;
  5. cliccare su _Salva_;
  6. seguire i punti 10. e 11. dell'elenco puntato precedente.
  
</details>

<details>
<summary> Dalla scheda <b>Report</b>, clicca qui </summary>

  1. completare i campi con le informazioni accessorie;
  2. selezionare le sezioni da includere nel report;
  3. cliccare su _Crea il report_;
  4. aspettare che il file .pdf compaia tra i file scaricati.
  
</details>
<br>


#### SIprecisa è validato?
SIprecisa è basato sull'ambiente software R e molte delle sue funzioni sono utilizzate
in ambito professionale da milioni di persone, da circa 30 anni.

La correttezza dei risultati forniti dalle funzioni impiegate da SIprecisa, l'interazione
tra le funzioni e la stabilità dell'interfaccia utente, sono oggetto di oltre 450 test.
Tali test sono eseguiti in automatico a ogni nuovo rilascio di versione.

L'esito dei controlli del 2024-01-29 per la versione 1.0.0,
è riassunto nelle seguenti etichette aggiornate automaticamente:
<!-- badges: start -->
[![R-CMD-check](https://github.com/andreabz/SIprecisa/actions/workflows/R-CMD-check.yaml/badge.svg)](https://github.com/andreabz/SIprecisa/actions/workflows/R-CMD-check.yaml) [![test-coverage](https://github.com/andreabz/SIprecisa/actions/workflows/test-coverage.yaml/badge.svg)](https://github.com/andreabz/SIprecisa/actions/workflows/test-coverage.yaml)
<!-- badges: end -->

Infine, il software SIprecisa è ospitato all'interno di un server ad accesso controllato
e non soggetto ad aggiornamento o modifiche non intenzionali.

A ogni modo, è sempre meglio rimanere allerta: [segnala eventuali bachi](mailto:andrea.bazzano@arpal.liguria.it).

#### Con quale licenza è rilasciato SIprecisa?
Con la Affero GPL versione 3.

![gplv3](../extdata/agplv3.png)
[Leggi il testo integrale della licenza](https://www.gnu.org/licenses/agpl-3.0.en.html#license-text)

Copyright (C) 2023, Andrea Bazzano, [andrea.bazzano@arpal.liguria.it](mailto:andrea.bazzano@arpal.liguria.it).
