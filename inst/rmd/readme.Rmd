---
title: "Leggimi"
author: "Andrea Bazzano"
date: "2023-03-29"
output: html_document
---
## SIconfronta

Il software SIconfronta è stato sviluppato per ARPAL allo scopo di effettuare confronti
di medie e varianze tra:
* due serie di misure;
* una serie di misure e un valore noto esattamente;
* due valori dotati di incertezze estese.

Il software permette di sottoporre a test sequenziali più di un analita, riassumendo
i risultati in un unico report in formato pdf.

#### Cosa può fare SIconfronta?
* ottenere statistiche di base sulle serie di valori;
* effettuare un test di normalità (Shapiro-Wilk) sulle serie di valori;
* identificare mediante il test _genaralised extreme studentized deviate_ (GESD) la presenza di potenziali valori anomali;
* escludere manualmente i valori potenzialmente anomali;

* effettuare un test ( $t$-test, Welch test o calcolo dell' $E_n$ ) per il confronto delle medie;
* effettuare un test ( $F$-test o $\chi^2$-test) per il confronto delle varianze;
* esportare i risultati in un report .pdf.

#### Di cosa ha bisogno SIconfronta?
Un file .csv con il punto (.) come separatore decimale e la virgola (,) come 
separatore di campo. 
Ogni colonna presente nel file deve avere un'intestazione testuale ma il numero
e la tipologia di colonne dipende dallo scopo:

<details>
<summary> se vuoi confrontare due serie di misure di cui possiedi i singoli valori 
per entrambe le serie, clicca qui </summary>
Ti servirà organizzare il file con:

  * una colonna testuale con i nomi degli analiti di interesse;
  * una colonna testuale con due soli valori, di modo da permettere l'identificazione 
  del gruppo di appartenenza dei singoli valori;
  * una colonna numerica con i valori delle misure.
  
Ognuna delle due serie potrà avere da un minimo di 5 a un massimo di 30 valori 
per ogni coppia formata dall'identificativo dell'analita e del gruppo
</details>

<details>
<summary> se vuoi confrontare due serie di misure di cui possiedi i singoli valori
per una sola delle serie, clicca qui </summary>

Ti servirà organizzare il file con:
  * una colonna testuale con i nomi degli analiti di interesse;
  * una colonna testuale con il nome del gruppo di appartenenza dei valori;
  * una colonna numerica con i valori delle misure.
  
Inoltre, nel corso dell'esecuzione dei test, per la serie di misure per cui non si
dispongono i singoli valori, si dovranno inserire:
  * il nome del gruppo;
  * il valore della media;
  * il valore di deviazione standard;
  * la numerosità.

La serie per cui sono disponibili le singole misure, potrà avere da un minimo di 5 a
un massimo di 30 valori per ogni coppia formata dall'identificativo dell'analita e del gruppo.
</details>

<details>
<summary> se vuoi confrontare una serie di misure con un valore noto,
clicca qui </summary>

Ti servirà organizzare il file con:
  * una colonna testuale con i nomi degli analiti di interesse;
  * una colonna testuale con il nome del gruppo di appartenenza dei valori disponibili;
  * una colonna numerica con i valori delle misure.
    
Inoltre, nel corso dell'esecuzione dei test si dovranno inserire:
  * il nome da assegnare al valore noto;
  * il valore noto con cui operare il confronto.
  
La serie di misure potrà avere da un minimo di 5 a un massimo di 30 valori 
per ogni coppia formata dall'identificativo dell'analita e del gruppo.
</details>

<details>
<summary> se vuoi confrontare due misure dotate di incertezza estesa,
clicca qui </summary>

Ti servirà organizzare il file con:
  * una colonna testuale con i nomi degli analiti di interesse;
  * una colonna testuale con il nome del gruppo di appartenenza dei valori disponibili;
  * una colonna numerica con i valori delle misure;
  * una colonna numerica con i valori delle incertezze estese delle misure.
  
Può essere presente solo un valore per ogni coppia formata dall'identificativo 
dell'analita e del gruppo
</details>
<br>


#### Come sono stati scelti i test di SIconfronta?

Il test per verificare la normalità di una serie di dati è stato implementato utilizzando
la funzione `shapiro.test` della libreria `stats` del software R.
L'implementazione risulta coerente con quanto riportato nella norma ISO 5479:1997 e in grado
di replicare i risultati contenuti nell'esempio 1 della sezione 4 (pag. 606) dell'articolo 
Shapiro, S. S. e Wilk, M. B. (1965).
_An analysis of variance test for normality (complete samples)_,
Biometrika, *52*, 3 and 2. doi:[10.2307/2333709](https://doi.org/10.2307/2333709)

Il test _generalized extreme studentized deviate_ (GESD) per l'identificazione dei valori anomali è
stato implementato sulla base del paragrafo 4.3 e dell'Annex A della norma UNI ISO 16269-4:2019.
Il test è stato in grado di replicare i risultati riportati come esempio nella medesima norma (pag. 15).

I test per il confronto tra due medie e tra una media e un valore noto sono stati implementati
utilizzando la funzione `t.test` della libreria `stats` del software R.
L'implementazione risulta coerente e in grado di replicare i risultati riportati nella norma
UNI ISO 2854:1988 (prospetti B', C' e D').
Tuttavia, rispetto a quanto riportato nella norma, le varianze dei due set di dati vengono supposte
tra loro diverse, portando all'applicazione del $t$-test nella sua versione detta
[Welch test](https://en.wikipedia.org/wiki/Welch%27s_t-test). Tale test si è rivelato maggiormente
efficace rispetto al $t$-test classico nel contenere gli errori di tipo I nel caso di varianze 
tra loro non uguali. Tale capacità si è evidenziata anche in situazioni in cui la differenza tra
le varianze non sia sufficiente ad essere rilevata da un test sulla varianza di Fisher 
(tipicamente poco potente per numerosità campionarie ridotte).
Ulteriori informazioni in merito sono disponibili nei seguenti articoli:

 - Welch, B. L. (1951). _On the Comparison of Several Mean Values: An Alternative Approach_. 
 Biometrika. *38* (3 / 4): 330–336. doi:[10.2307/2332579](https://doi.org/10.2307%2F2332579)
 - Zimmerman, D. W. (2004). _A note on preliminary tests of equality of variances_. 
 British Journal of Mathematical and Statistical Psychology. *57* (Pt 1): 173–181. 
 doi:[10.1348/000711004849222](https://doi.org/10.1348%2F000711004849222)
 
Il test per il confronto tra una varianza e un valore assegnato è stato implementato sulla base
del test del $\chi^2$ riportato nel prospetto E della norma UNI ISO 2854:1988.
Il test implementato è stato in grado di replicare i risultati riportati nella medesima norma.

Il test per il confronto tra due varianze è stato implementato utilizzando la funzione
`var.test` della libreria `stats` del software R.
L'implementazione risulta coerente e in grado di fornire risultati in linea con quanto riportato
nella norma UNI ISO 2854:1988 (prospetti G e H).

Il test per il confronto di due valori dotati di incertezza estesa, il calcolo dell' $E_n$ è
stato implementato sulla base di quanto riportato nella norma ISO 13528:2022, al paragrafo 9.7.
Il calcolo implementato è stato in grado di replicare i risultati riportati nella sezione
E.4. della medesima norma.

#### Come funziona SIconfronta?
L'applicazione è suddivisa in quattro schede con cui l'utente deve interagire in sequenza.
Ogni scheda possiede un pulsante _Avanti_ posizionato in basso a sinistra, una volta cliccato
su di esso e confermata la propria scelta, l'utente non potrà tornare indietro.

<details>
<summary> Dalla scheda <b>Scopo</b>, clicca qui </summary>

  1. selezionare una delle opzioni disponibili;
  2. leggere le istruzioni nella parte a destra dello schermo;
  3. cliccare su _Avanti_ e confermare la propria scelta.
  
</details>

<details>
<summary> Dalla scheda <b>Dati</b>, clicca qui </summary>

  1. leggere le istruzioni nella parte destra dello schermo;
  2. caricare il file .csv;
  3. controllare e selezionare le variabili di interesse nei menù a tendina;
  4. cliccare su _Avanti_ e confermare la propria scelta.
  
</details>

<details>
<summary> Dalla scheda <b>Confronti</b>, clicca qui </summary>

  1. leggere le istruzioni nella parte a destra dello schermo;
  2. selezionare il parametro di interesse;
  3. digitare le unità di misura;
  4. digitare le eventuali altre informazioni richieste e, se presente, cliccare _Calcola_;
  5. specificare l'ipotesi alternativa per i test e il loro livello di confidenza;
  6. visualizzare il grafici e le statistiche di base;
  7. eventualmente rimuovere dei punti cliccando su di essi;
  8. visualizzare gli esiti dei test spostandosi tra le schede nella parte destra dello schermo;
  9. cliccare su _Salva_ per salvare il risultato;
  10. ripetere i punti dal 2. al 9. per tutti gli analiti di interesse;
  11. cliccare su _Avanti_ e confermare la propria scelta.
  
Nel caso si voglia modificare un risultato già salvato:

  1. accedere al menù a tendina in alto;
  2. selezionare il parametro di interesse;
  3. cliccare su _Cancella_;
  4. fare le modifiche volute;
  5. cliccare su _Salva_;
  6. seguire i punti 10. e 11. dell'elenco puntato precedente.
  
</details>

<details>
<summary> Dalla scheda <b>Report</b>, clicca qui </summary>

  1. completare i campi con le informazioni accessorie;
  2. selezionare le sezioni da includere nel report;
  3. cliccare su _Crea il report_;
  4. aspettare che il file .pdf compaia tra i file scaricati.
  
</details>
<br>


#### SIconfronta è validato?
SIconfronta è basato sull'ambiente software R e molte delle sue funzioni sono utilizzate
in ambito professionale da milioni di persone, da circa 30 anni.

La correttezza dei risultati forniti dalle funzioni impiegate da SIconfronta, l'interazione
tra le funzioni e la stabilità dell'interfaccia utente, sono oggetto di oltre 650 test.
Tali test sono eseguiti in automatico a ogni nuovo rilascio di versione.

L'esito dei controlli del 2023-08-14 per la versione 1.0.0,
è riassunto nelle seguenti etichette aggiornate automaticamente:
<!-- badges: start -->
[![R-CMD-check](https://github.com/andreabz/SIconfronta/actions/workflows/check-standard.yaml/badge.svg)](https://github.com/andreabz/SIconfronta/actions/workflows/check-standard.yaml) [![test-coverage](https://github.com/andreabz/SIconfronta/actions/workflows/test-coverage.yaml/badge.svg)](https://github.com/andreabz/SIconfronta/actions/workflows/test-coverage.yaml)
<!-- badges: end -->

Infine, il software SIconfronta è ospitato all'interno di un server ad accesso controllato
e non soggetto ad aggiornamento o modifiche non intenzionali.

A ogni modo, è sempre meglio rimanere allerta: [segnala eventuali bachi](mailto:andrea.bazzano@arpal.liguria.it).

#### Con quale licenza è rilasciato SIconfronta?
Con la Affero GPL versione 3.

![gplv3](../extdata/agplv3.png)
[Leggi il testo integrale della licenza](https://www.gnu.org/licenses/agpl-3.0.en.html#license-text)

Copyright (C) 2023, Andrea Bazzano, [andrea.bazzano@arpal.liguria.it](mailto:andrea.bazzano@arpal.liguria.it).
